श्री कृष्ण जन्मलीला:श्रीकृष्णावतार पार्श्वभुमी
कालप्रवाहानुसार द्वापार युगाचा अंत जवळ आला होता. तेंव्हा अधिकाधिक लोकांमध्ये सत्व गुण कमी होवून रज आणि तम गुणाचा प्रभाव दिसु लागला. कंस, रजासंध,पौंड्रिक वासदुदेव, कालयवन आदि दैत्य, दानव तसेच आसुरी स्वभावाची माणसे राज्यकर्ते बनुन अनेक राज्यांवर शासन करु लागले होते. असे दुष्ट राजे कित्येक औक्षोहिणी सैनिक एकत्र करुन आपल्या दुष्ट प्रवृत्तीने प्रजेचे शोषन करु लागले. पृथ्वीवर जणु अधर्माचे राज्य दिसत होते. पृथ्वीवर एवढे पाप वाढले की त्या वजनाने पृथ्वीमाता आकांत करु लागली. पापी राजांपासुन सुटका करण्यासाठी पृथ्वीमाता गायीचे रुप धारण करुन देवतांकडे गेली. दुखाने तिचे अंग थरथरत होते, आणि डोळ्यातुन अश्रु वाहत ती आपले दुख्ख देवतांना सांगु लागली, "मी या पापाचीरी दानवांचा भार सहन करु शकत नाही. यांना आपले स्वरुप, धर्म,आत्म-धर्माचे ज्ञान नाही. अहंकारामध्ये मत्त होउन ते केवळ दुराचारांनी वेढुन गेले आहेत. ह्या अनैतिक अधर्मींचे अनुकरण करुण साधारण जनता देखिल पापी झाली आहे" देवता पृथ्वीच्या दु:खावर काही उपाय शोधु शकले नाहीत ते सर्व मिळुन ब्रह्मदेव आणि शंकराकडे गेले. पृथ्वीदेवीचे भयावह दु:ख पाहून संतप्त झालेले ब्रह्मदेव सर्वांना घेवून आपले आराध्यदेव गर्भोदशायी विष्णुकडे क्षीरसागराच्या काठी आले आणि त्यांची स्तुती करु लागले, स्तुती करता करता ते समाधिस्त झाले आणि समाधी अवस्थेतच त्यांनी ऐकले आणि देवता तसेच पृथ्वीला सांगीतले की "परमेश्वराला पृथ्वीच्या कष्टीची जाणीव आहे. गर्भोदयशायी विष्णुने आपले प्रभु श्रीकृष्णांना जे देवाधिदेव आहेत त्यांना निवेदन केले,अतिशीघ्र सर्व कष्टांचे निवारण करण्यासाठी स्वत:श्रीकृष्ण धरणावर अवतीर्ण होतील तसेच असुरांचा आणि जे परमेश्वरांच्या भक्ती व सत्तेवर विश्वास ठेवत नाहीत त्यांचा नाश करतील.ते त्वरीत युध्दकाळात अवतार घेतील तसेच सर्व देवता युध्दकाळात जन्म घेवुन त्यांच्या लिलेत सहभागी होतील.भगवान श्रीकृष्ण आणि त्यांची प्रियतमा श्रीमती राधाराणीच्या सेवेसाठी देवांगना ब्रजमध्ये जन्म घेतील आता तुम्ही सर्वजन आपआपल्या स्थानी परत जा.हे ऐकुन पृथ्वी देवी आणि अन्य देवता आपल्या कष्टाचा अंत जवळ आला आहे हे जाणुन आनंदी मनाने आपल्या आपल्या स्थानी परत आले.

यदा यदा ही धर्मस्य ग्लानिर्भवति भारत|
अभ्युत्थानमधर्मस्य तदात्मानं सृजाम्यहम||
परित्राणाय साधुंना विनाशाय च दुष्कृताम||
धर्मसंस्थापनार्थाय संम्भवामि युगे युगे||
भगवान श्रीकृष्णाने अर्जुनाला सांगीतले-
माझ्या अविर्भावाचे हेच कारण आहे की मी स्वेच्छामयी आहे. माझ्या इश्चेनेच मी अवतीर्ण होतो. जेंव्हा जेंव्हा धर्माला ग्लानी येते आणि अधर्म पसरु लागतो, तेंव्हा तेंव्हा स्वेच्छापुर्वक मी अवतीर्ण होतो. मी आपल्या शुध्द भक्तांसाठी,दुष्टांचा नाश करण्यासाठी आणि धर्माची पुनरस्थापना करण्यासाठी युगानुयुगे अवतरित होतो.